MONITUM LECTORI.

a -,,4-..-,

COMMENTARIUM in primam sancti Pauli ad
Corinthios Epistolam, quem ineditum antehac nunc
publici juris facimus, nobis suppeditavit Codex Regius
Paris. 227, cujus haec est e Catalogo descriptio: “ Codex
“ chartaceus olim Bigotianus‚ quo continetur Catena in
“ primam Pauli ad Corinthios Epistolam e veterum
“ scriptis collecta. (seq. Auctorum nomina.) Is Codex
“ saeculo decimo sexto videtur exaratus. Librarius in
“ primis paginis undecimi saeculi scripturam satis feli-
“ citer imitatus est.'' Nec quidem dubitandum est
hunc Codicem ex antiquissimo exemplari descriptum
fuisse, quoniam nobis servavit magnam partem operis,
quod jam pridem aevo absumptum fuisse, et ne Latina
quidem Versione aliquatenus servatum, videbatur.
Origenis dico in primam Sancti Pauli Epistolam ad
Corinthios Commentarii.

Id tantum exstitisse cognoveramus ex Hieronymi
Epistola ad pammachium, (Ep. xxxl. al. LII.) ubi ait
eum Patrem Ecclesiae fuisse inter eos, qui hanc S.
Scripturae partem latissime interpretati sint. Gaude-
mus igitur quod nunc nostri Codicis ope ejus antiqui
Scriptoris Reliquiae ampliores evasurae sint. Post Ori-
genem saepissime ad partes vocantur, Joannes Chryso-
stomus, Theodoretus‚ et illi quidem editi3 inediti vero,
Cyrillus, Severianus, Theodorus Mopsuestenus.

