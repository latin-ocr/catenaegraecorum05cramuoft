iv MONITUM LECTORI.

Ultimo loco ponendi sunt recentiores Scriptores
Photius et OEcumenius, in qua sola parte Codex noster
cum editis Catenis conspirat, quae vulgo OEcumenio
auctori adscribuntur: sed falso ut opinor3 cum ejus no-
men huc et illuc tantum in margine optimorum Codi-
cum adscriptum legatur.

Non aeque feliciter res nobis cessit quoad Inter-
pretes in secundam Epistolam ad Corinthios. Nam
Codices plerumque cum Editis libris consentire in-
venti sunt, et parum quod novi esset continere. Me-
lior aliquantum prae ceteris atque accuratior nobis visus
est Codex Reg. 223, qui est membr. atque manu Theo-
pempti Lectoris anno Chr. 1045 exaratus. Is quidem
OEcumenianae est familiae, et Scholia potius quam ju-
stam Catenam e Patribus contextam referre videtur.
Adhibuimus praeterea Specimina quaedam e Cod. 216.
qui membr. est, olim Mediceus et saeculo decimo in-
eunte exaratus, et licet ejusdem familiae cum priore,
tamen in multis diversus abit.

Denique contulimus cum editis OEcumenii qui ferun-
tur commentariis in binas Epistolas ad Corinthios an-
tiquissimum et optimae notae Codicem Bodleianum
Auct. T. I. 7. olim Meermann. e cujus margine multa
supplevimus atque correximus in libro Paris. edito
Ann. 1631. qui plurimis erroribus depravatur.

Paucula iusuper adjecimus e Cod. Roe 16. qui ejus-
dem est familiae cum priore, sed tamen discrepat non-
nullis in locis, quod, ut jam notavi (in Praef. ad Cat. in
S. Matt. Ev. p. xv.) de toto hoc Codicum genere ve-
rum est.

